Būtyje veikiančios Galios

Ir vėl tvirtinsime, kad margasis pasaulio veidas yra sąmoningumo ir nesąmoningumo santykiavimo kūrinys. Ir kad šis santykiavimas vyksta ne vien žmogaus viduje, bet ir gyvenime aplink jį. Visur gali būti pastebimi ir tūli to santykiavimo laipsniai. Seniai jau jie vadinami gamtos sritimis, būtent mineralija, augmenija, gyvija, žmonija.

Gana dažnai žmonija buvo priskiriami gyvijai. Paviršutiniškai imant tai yra tiek teisinga, kiek tūli gyviai laikomi augmenimis. Bet jau pradeda sklisti nuomonė, kad žmonijai reiškianti skirtingas būties galia, kad ji gyvenime esanti atskiras veiksnys. Dar aiškiau tai bus suprantama, kada žmoniškumas žymiau prasimuš iš žmonių. Tuo tarpu dar tebestovime ant žmoniškumo slenksčio.

Norėdami pasaulio turinį teisingai vertinti, būtina turime į žmoniją žiūrėti kaip į atskirą gyvenimo veiksnį. Vis-dėlto svarbu žmoniją priskirti gamtai, visam jos gyvenimui. Nereikėtų nepagrįsta nuomonė aptemdyti santykį viso to, kas esti, atskira su visata. Tas santykis nėra suardomas. Ir žmogus yra visatos, yra gamtos dalis. Jis jos priklauso.

Gamtininkai, žinoma, labai stengiasi vieną gamtos sritį išvesti iš kitos. Tūli juk nori net gyvybe ir dvsinį gyvumą įrodyti kaip fizinių nuotykių ir cheminių vyksmų išdavą. Bet kad taip negali būti, kiekvienam šiek-tiek giedros išminties žmogui liūdija pati tikrovė. Kiekviena gamtos sritis kyla iš kūrybos gelmių.

Be abejo svarbu aiškiai pastebėti visus įvykius, kurie veikia jusles arba nors joms yra prieinami, vartojant tam atitinkamas priemones. Bet norint suprasti būtyje veikiančias galias, reikia dvasios žvilgiu apimti jos visumą ir isižiūrėti į pagrindinius jos bruožus ir į žmogaus vietą visame gyvenime.

Tatai pasistengta padaryti, skelbiant kad visas gyvenimas kuriamas sąmoningumo santykiavimo su nesąmoningumu, ir kad tse pasidarančios tūlos sritys, kurios drauge yra ir sąmoningumo laipsniai. To bet negana, norint pilnesni aiškumą įgyti. Reikia numanyti ir nuolatinį sąmoningumo kilimą jų viduje. Kiekviena gamtos sritimi sąmoningumas iš savo pagrindo keliasi kaip kokia bangą jūrų krantan į daiktų pasaulį. Ir kiekviena tokia bangą suteikia savo stiprybe pirm jos plūstančiajai. Todėl aukščiausia gamtos sritis, būtent žmonija, savyje sukaupia visų kitų sričių galias.

Palčiai siekiančiam žvilgiui ir atrodo, tarsi visi daiktai ir visos esybės pasaulyje kyla žmogaus. Ir vėl pasisakysime, kaip čia viskas darosi. Erdve pildas tirštumas sąmoningumo ir nesąmoningumo santykyje skelbia esimą. Sąmoningumas tokiu būdū pareiškia, kad kas yra. Augmenijoje sąmoningumas išrodo esąs pavidalus statančia galia, gyvijoje sąjūdžiu, gyvenimą veikiančiu pradu, o žmonijoje kaip gyvenimą šviesinančia
ir tuo save teikiančia galia.

Žiūrint į pačią pagrindinę reikšmę, galima sąmoningumą vadinti ir veiklumu gamtoje, regimojoje būtyje, nesąmoningumą - vangumu, parimimu. Bet veiklumas nesireiškia nuolatai. Sukilęs jis vėl atslūgsta. Nesąmoningumui savimi prisunkti, sąmoningumas veikia tik tai laikais. Žemuose laipsniuose tai sutampa su ilgesniais ar trumpesniais žemės ar pasaulio laikais. Ko aukštesni yra minimi laipsniai, to-mažiau yra to sutapimo.

Bet sąmoningumo sukilimas ir atslūgimas vyksta visur ir visados tam tikra tvarka. Kalbama Graikų žodžiu ritmišką, tai esti platėjančio sąmoningumo veiklumą. Budėjimas ir miegojimas, gimimas ir mirimas augmenų, gyvių ir žmonių yra tokie kilimai ir atslūgimai.

Pastebimos yra ir kitos rūšies pakaitos. Mažosios sudaro didesniųjų dalis, o tosios vėl dar didesnių atmainų. Tik ne visi žmonės numano, kad juose pačiuose, jiems budant, jų sąmoningumas šviesėja, niaukiasi ir vėl šviesėja. Bet toks sąmoningumo veikimo būdas yra ypatingos reikšmes gyvenimui.

Ir todėl, žiūrint vėl į gamtą, tenka sakyti, kad sąmoningumas pasaulyje veikia ne vien galingiau ir silpniau, kurdamas tokius būdus gamtos sritis, bet kad jis kiekviena jų apsireiškia kaip
atskiras gyvenimo veiksnys ir atskira jo galia, kuri kas kartą sprendžia kitą savo uždavinį. Ir todėl tenka kalbėti apie pagrindinį minerališkumą, apie gaivališką augmeniškumą, gyvūniškumą ir žmoniškumą kaip apie pasaulyje veikiančias galias, apie jo veiksnius.

Rodos aišku, kad nėra galima tokį manymą prieiti gamtos mokslo keliais, kurie tiesti beveik visai tik į daiktingumą. I jį taiko visi fizikos ir chemės nuotykiai, kurie veikia jusles. Joms nėra pasiekiamas pavidalus kuriąs pradas augmenijoje ir kiti pradai gyvijoje ir žmonijoje. Su tais pradais reikia kitaip santykiuoti. Teks apie tai dar pamąstyti.

Tuo tarpu labai svarbu suprasti tikrai draugingus žinomų gamtos sričių santykiavimus. Visada viena yra pagrindas arba pakopa kitai, aukštesnei, bet nėra jos kilmė. Vis reikia atsiminti, kad toji yra kūrybos gelmė.
Minerališkumas yra augmenims medžiaga, bet ji augmenyse ne visiškai primirkoma augmeniškumo. Kiekviename gyvyje minerališkumas ir augmeniškumas sudaro jo pavidalą, kurs yra gyvinamas gyvūniškumo. O apie žmogų sako senųjų egiptiečių išminčius Hermes Trismegistus, kad jis esąs mineralas, augmuo, gyvis ir žmogus kartu.

Dabar ir pasidaro labai žymu, kad tatai, ką viena gamtos galia nepasiekia savo srityje, ji įgyja, kai aukštesniojoje prisideda aukštesnioji galia. Mineralas tik augmenijoje pasidaro gyvenimu tikrai reikšmingas, augmuo gyvyje, ir gyvis žmoguje. Tik pamąstykime, ką reiškia sąsaja, jėga ir geismas minimose srityse! Dar matyti, kad aukštesniuose laipsniuose daiktingumas pasidaro jau opesnis, švelnesnis negu koks buvo žemesniuose. Aiškia tai ir tik palyginus augmens su žmogaus kūnu.

Pagaliau reikėtų dar prisiminti, kad aiškintosios gamtos sričių galios nėra visos, kurios visatoje veikia. Žemiau jų kitos yra numanomos magnetizmu ir elektra. O aukščiau jų yra be abejonės dar kitos. Tik mums lengviau pastebėti žemės gyvenime minėtos galios.