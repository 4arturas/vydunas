Pasaulio ir Sąmonės Turinys

Žmogui priderėtų dažniau pamanyti, kad pasauliui patirti reikia būti sąmoningam. Vadinas, sąmonė yra visų patirčių neišvengiama sąlyga. Sąmonė priklauso mūsų esmei kaip kokia jos uždegta liepsna.

Kurs apie tai nors kie pamąsto, gali ir numanyti, kad jo sąmonė aiškiau išreiškia bendrąjį arba, dar geriau sakant, pagrindinį sąmoningumą kaip visa tai, kas žmogus iš aplinkos tenka patirti. Tik ne daug tėra žmonių, kurie apie tai galvoja. Ir tik vienas antras numano, kad yra esybių dar šviesesnio sąmoningumo negu žmogus. Daugis nei netiki, kad tai ir galma.

Paprastai todėl žmonėms gyvenimas ir atrodo tikrai kaip didis žaismas, kuriame kiekvienas savaip judėdamas dalyvauja ir į ji įneša trukdymų arba akstinumų. O kaip visa tai sužinome, retai kam tepareina į galvą. Ja todėl laužyti atrodo tikrai bergždžiu dalyku. Gyvenimas yra kad ir nenuginčyjamas vyksmas, bet labai paprastas, o dažnai dargi nuobodus.

Atsitinka, kad ir kasdieninis žmogus apie tokius klausimus pamąsto, jam ypatingai nuotaikos būsenai sukilus, bet jis tada beveik nusigąsta. Gyvenimas atrodo jam lyg tuščias ir neprasmingas. Vis-dėlto žmogus gyvena ir turi taikintis į pasaulį.

O visi, kurie jį su atsidėjimu tiria ir visa savo manymo galia jį pagauna, gyviausio nusistebėjimo džiuginami. Gyvenimas pasirodo neapsakomai įdomus, tikras mislių begalis, tikras slėpinių gelmių gelmynas. O jeigu žmogus su savo sąmonės šviesa kaip su švyturio spindulių pluoštu nunirtų vis naujai net į aplinkos beribes naktis, vis jis dar ką surastų, ko dar niekomet nebuvo priėjes, ko jo žvilgis niekada nebuvo nušvietęs.

Bet ypatingiausias dalykas yra tas, kad žmogus tam turtingumui numanyti nei nėra reikalingas leistis į aplinką. Jis gali sučiupti visas savo jusles, užverti akis, užkimšt ausis ir vien parimti savo viduje, o tik čia surastų dar daugiau viso-to, kas aplinkoje nei nebūva. Sušvinta ir užgesta visokios dangaus spalvos, visokios žvaigždės, sukyla garsai bei griausmai ir nutyla. Žmonės pergyvena visokias nuotaikos būsenas, visokius nūsmus ir aistras, godas godelės, mintis minteles, dingstis ir vaizdus, regesius ir viduoklius. O dažnai visa tai atrodo lyg niekada neregėta.

Žmogus viduje visokie dar nepatirti dalykai ir galimai suvokiami kaip ir aplinkos gyvenime. Ir čia vis daugiau visoko „išrandama“. Stačiai nuostabūs dalykai mūsų laikais yra žinomi ir naudojami. Elektra, neregimi spinduliai, kosminiai spinduliai, aitherio bangos, tolkalbiai ir tolregiai ir kt. yra kasdieniniai dalykai. Nuolata ieškančiai žmogaus akiai atsidengia nauji pasaulio lobiai ir turtai, kurių kiekis visai nėra apmatomas.

Tokiu būdu žmogus stovi su savo sąmone ir jos turtu prieš pasaulio turtą. Atrodo tarsi tai būtų visai skirtingu du gyvenimu. Bet vos prisimename sąmoningumą ir aiškėja, kad pasaulio dalykai taip-jau kaip sąmonės turiniai yra sąmoningumo kūriniai.

Ir taip žmogus su savo sąmone kaip visa visata būva žmogaus sąmonės turiniu, ir viskas iš tos sąmonės tampa pasaulio turiniu. Jeigu tūli pasaulio dalykai žmogus nebuvo žinomi, tai reiškia, kad jie nebuvo jo sąmonėje. Ir tiktais pasitikti žmogaus sąmoningumo, jie pasidaro jo sąmonės turiniu. O tatai yra viso-to nuostabumas. Tie dalykai yra, bet žmogui nėra.

O vėl panašus veiksmas pastebimas, pasiliekant vien prie žmogaus vidaus, kada juslės užmerktos. Kur tūno tos būsenos, visi tie vaizdai ir vyksmai, kurie žygiu atsiranda žmogaus žinioje ir virsta sąmonės lobiu ar šurmuliu, jos turiniu ir tūriu arba žala? Ir kur visa-tai dingsta žmogų palike?

Yra žmonių, kurie tiki, kad tu sąmonės turinių ligtol nebūta, kad jie esą pasidarę. Bet ar gali kas pasidaryti, kas nebuvo? Atsirasti gali tiktais koks nors reiškinys, jo vaidinys, bet ne ta galia, kuri tai vykdo, ta, kuri yra viso-to priežastis, prasmė ir esmė. Nepakankamai tai pastebima ir apmąstoma.

Kaip tie dalykai ateina, taip jie vėl dingsta ir naujai atsiranda. Jie nėra veikimo išdava kaip daiktai, kuriuos žmonės padirba. Jie turi savyje buvimo jėgą. Ginčyjant kad taip nesą, vyksnys nepašalinamas. Belieka žmogui pasistengti jį išmanyti.

Nuolatai prie to verčia patirtis. Rodos kiekvienas žmogus žino, kaip sunku kartais yra laikytis prieš skandinančias nuotaikos būsenų bangas, būtent prieš geidulius, prieš užplūstančias mintis. Sąkoma visa tai pasidaro iš kūno pakitimų. Bet visa patirtis tam priešinasi. Tokiais vyksmais, mat, reiškiasi santykiai tarp juslinio pasaulio ir visatos gelmių. O jie yra daug painesni negu tūli paviršutiniški tyrinėjimai tai įspėti galėtų. Visi tokie aiškinimai nepašalina dalyko, kad žmogus dažnai savo viduje su sąmonės turiniu turi sunkias rungtynes, kad iš to turinio prieš jį atsistoja lyg gyva ir galinga esybė ir jį pribloškia, jį užvaldo ir priverčia jos būdu jausti, manyti, elgtis ir veikti. Negalėtų tai padaryti iš kūno būsenų vos atsiradę kokie smėkšejimai.

Sena nuomonė kartais tvirtina, žmogus esąs savo nusimanyme ir tik viena dalelė to savo vidaus turinio. Bet rimtam mąstymui tokia nuomonė tegali kelti šypsnį. Sukeičiamos mintys, kurias žmogus apie save pasidaro, su jo sąmone ir jo esme, kurioje tatai įvyksta.

Pagaliau svarbu dar vieną dalyką suprasti. Naujai surastam pasaulio turiniui, kaip pav. elektrai, ir naujam sąmonėje atsirandančiam turiniui yra bendras vienas pažymys. Abu turiniu nebuvo žinomų gamtos skyrių žinomi dalykai, ir jie nesitaiko i mažesnio ar didesnio sąmoningumo laipsnio reiškinius, bet yra be abejonės būties turiniu.

Ir dar aiškėja, kad elektra nėra dalykas tamsiojo, sustingusio, tirštojo nesąmoningumo, kurį vadiname medžiaga. Ir nėra ji gal palaidesnės, skystesnės jos rūšies, nors kartais tikima ją tokia esant. Bet kaip iš tikrųjų ir bebūtų, aišku yra, kad ta gamtos jėga kaip ir panašios kitos lygiu būdu kaip žmogaus nuotaikos būsenos ir jo mintys veržiasi tapti veiksmais arba net daiktingumu, pasiekti būti, kuri žmogaus juslėms yra prieinama, ir per jas pasidaryti žmogaus sąmonės turiniu.

Kiekvienam žmogui yra žinoma, kad jo linkimai, geidimai ir jo mintys stengiasi virsti vyksmais arba net pasaulio daiktais.

Panašia tenka kalbėti ir apie magnetizmą, elektrą, ir kt. Ir tos galios krypsta į nesąmoningumą, jeib jį veiktų. Todėl reikia jas priskaiyti sąmoningumui.

Iš viso spėtina, kad tatai kas nėra žmogaus sąmonėje, toli dar nėra nesąmoningumas, o tiktai žmogui nežinoma, nepažįstama. Kad žmogus apie juos savaime nieko nežino, įrodo tik jo patirties galimumo ribas. Žmogaus sąmonė paprastai tera siaura, jos šviesa menka. O tai dėlto, kad sąmonė lyg sustanginta laikosi nesąmoningumu, daiktigumu. 