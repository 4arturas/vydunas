Dvilypiai Laipsniai iš Nesąmoningumo į Sąmoningumą

Žmogus gali savo sąmonę dvejeip laikyti: būtent uždarą visiems įspūdžiams, kurie veikia jusles, bet ir atvirą viskam, kas tik skverbiasi į jos šviesos ratą. Sąmonė tyčia atveriant pasauliui, jis jai atrodo daug turtingesnis ir jo dalykų santykiai daug aiškesni. Pasilikdamas vien savo sąmonės orume ir mėgindamos jos turinį, žmogus joje pastebi visą laipsnių eilę iš nesąmoningumo aukštyn į šviesėjantį sąmoningumą.

Kuriam tai yra aišku, tas jaučiasi ne tik savo kūne, bet kartu ir aukščiau jo. Ir norėdamas geriau suprasti savo santykį su savo kūnu, jis neturi jo sieti jį kokios nors vietos, bet su savimi. Tada jis jį supranta kaip erdvinę ir laikinę savo apraišką, kuri kartu yra ir materialaus pasaulio dalis.

Toliau tampa suprantama, kad kūnas lyg glūdi nesąmoningumo prietemoje ir iš to turi savo ypatumą. Jo augimas, jo medžiagų kaita, kraujo tekėjimas, galiausiai ir dauginimasis vyksta tarsi nesąmoningumo pakraštyje. Žmogus gali visus tuos dalykus ir įvykius sužinoti pasinaudodamas savo juslėmis, vis dėlto patys kūno gyvenimo procesai vyksta beveik visiškai anapus jo sąmonės ribų. Jie yra skirtingo gyvenimo srities dalykai ir sąveikauja savitai su pasaulio turiniu.

Iš sąmoningumo pusės, iš žmogaus vidinio pasaulio, kūnas veikiamas emocinių būsenų. O vėl kūno gyvenimas tam vidui sukelia įvairius pojūčius, jutimus, jausmus, troškimus, aistras ir kt. Ir žmogui pasitinkant tas būsenas, joms atveriant savo sąmonę, jos ją nuspalvina ir tokiu būdu dalyvauja žmogaus sąmoningume. Žmogus jas suvokia, tiesiogiai jas patirdamas.

Bet kiek jis joms skiria savo sąmonę, tiek jos ją ir niaukia. Tos būsenos yra žemesnio sąmoningumo laipsnio, tik truputį sąmoningesnės negu kūnas. Dar jos savo sąmoningumu skiriasi viena nuo kitos. Tūlos būsenos, kaip pyktis, liūdesys yra tamsesnės, kitos, kaip malonumas, džiaugsmas - šviesesnės. Tamsesniosios visuomet yra arčiau susietos su kūno gyvenimo reikalais.

Daug šviesesnį sąmoningumą žmogus numato savo viduje minčių gyvenime. Juslėms tarpininkaujant, čia įsineša kas nors iš pasaulio į sąmonės šviesą. Tiesa, tas tarpininkavimas lydimas ir minėtųjų būsenų, bet ne procesą lemenčiu būdu. Ir taip žmogaus esmė kuria mintis.

Jos gali ir visiškai susilieti su nuotaikos būsenomis. Tada minčių gyvenimas, būtent tikras žmogaus vidaus skyrius, apsitemdo. Tai aiškiai matyti iš susikrypusių minčių piktai susigičijusių mokslininkų. Dar aiškiau kasdienė patirtis įrodo, kad troškimai ir dar labiau aistros temdo sąmonę. Yra lyg su tomis būsenomis atslinktų tamsios debesys ir užklotų saulės šviesą.

Pradžioje įsikarščiavusių protavimas lyg ir stiprėja. Bet tai padaro gyvesnis judesys sąmonėje. Toliau bet-gi naujoji būsena stačiai susiurbia sąmonės šviesą. O kai trokštamas dalykas pasiekiamas, tada tai nėra išdava aiškesnio suvokimo, bet troškimo galios, kurios patvarumas prieina ir silpnai nurodytą tikslą. O nurodyti jį gali tik kurta aiški mintis.

Aukščiau minčių yra dar kitas sąmoningumo laipsnis. Bet jis plačiau nėra žinomas. Apie jį kalba išmintis. Paprastai tikima, kad vidinis žmogaus gyvenimas, kaip jis čia vaizduojamas, yra jo asmenybės visuma ir išlieka toks, koks jis kartą pasidarė. Bet visai gerai galima suprasti, kad žmogaus sąmonė nėra tik skirtinga nuo kūno, bet ir nuo nuotaikos, bei nuo minčių gyvenimo. Kiekviena šių sričių yra atskiras sąmoningumo laipsnis ir beveik sakytume jo rūšis, kurią daugiau ar mažiau apšviečia žmogaus sąmonė.

Visai aiškiai patiriama ir tai, kad sąmonė vienoje ar kitoje srityje pabūna ir vėl iš vienos į kitą keliauja. Paprastai visa tai vyksta tarsi savaime. Sąmonė pritraukiama savo turinio rūšies. Bet savo valia kelti sąmonę iš vieno sąmoningumo laipsnio į kitą, žmogui ne tik yra galima, bet pats net jo uždavinys. Ir žmonės, kurie tai padaryti įstengia, žino ir minėtąjį aukštesnį sąmonės laipsnį.

Jiems skirtumas tarp kūniškumo ir to vidinio sąmoningumo šviesos yra labai aiškus. Erdviniu vaizdu kalbėdami sakytume, kad tą šviesą reikia taip aukštai kūno suprasti kaip dangų aukščiau žemės. O kalbant laikinu vaizdu tektų sakyti, kad tų sąmoningumo laipsnių skiria neapsakomai ilgi amžiai.

Toliau svarbu išmanyti, kad žmogaus sąmonė, kokia ji paprastai žinoma, nėra dar pati žmogaus esmė. Juk ta sąmonė atsiranda ir dingsta tam tikrais laikais. Todėl ir sakome, kad ji užsidega kaip žiburys, kada žmogaus esmė prisitraukia kūną, žmogui iš miego pabundant, ir užgesta žmogui užmigstant, nes tada žmogaus esmė kūną palieka. Ir žmogus paprastai apie save nieko nežino. Per daug jis yra įpratęs save tiktai žinoti, turėdamas sąmonėje turinį, kurį sau kurti jį vertė aplinkos įspūdžiai.

Vėl kreipdamiesi į patiriamąjį pasaulį, pastebime, kad aplinkos dalykai tokiais pat sąmoningumo laipsniais skiriasi nuo vienas kito kaip žmogaus asmenybėje. Augmenija su brėkštančiu savo sąmoningumu, su savo augimu ir dauginimusi visais atžvilgiais atitinka žmogaus kūniškumą. Gyvių gyvumas aiškiai rodo, kad jis yra tas pats kaip amžinai judantis žmogaus nuotaikos gyvenimas su visais jo jutimais, jausmais, troškimais ir kt. O žmogus turėtų būti suprantamas kaip aukštesnio sąmoningumo esybė.

Tokiu būdu sąmoningumo laipsniai žmogaus asmenybėje ir gyvame jutimų pasaulyje stojasi vieni šalia kitų. Kaip čia laipsniai iš nesąmoningumo, iš gryno materialumo eina aukštyn sąmoninguman per augmeniją ir gyvūniją iki žmoniškumo, taip ir žmoguje iš kūniškumo per nuotaikos ir minčių gyvenimą sąmoningumas šviesėja iki jo esmės.

Atrodo lyg čia būtų dvi grandinės. Bet geriau tiriant aiškėja, kad vis dėlto yra tik viena. Dvejybę kuria jutimai. Jeigu žmogus vien savyje pasiliktų ir visą, kas yra, galėtų pasitikti be jutimų tarpininkavimo, tada jis savo asmenybės gyvenime patirtų visą mineraliją, augmeniją ir gyvūniją kaip jis save pats patiria. Bet paprastai jis to negali. Apie save patį jis labai mažai težino.

