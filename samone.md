## Įvedamieji Sąmonės Kilmės Aiškinimai

Sąmonė yra pats esmingasis žmogaus aspektas gyvenime. Ir norint save pažinti, tiktai pravartu nuodugniai apmąstyt. Nedaugelis žmonių tam yra linkę. Sąmonė peraiškiai rodosi kasdieniniu dalyku. Ir tiktai ji tokia yra. Todėl paprastai nelaikoma verta apie ją dar pagalvoti. O kad vieni-antri tačiau pabando tai daryti, jie greitai sustoja. Labai sunku pasirinkti savo sąmone savo pažinties dalyku. Vis-dėlto reikėtų būti drąsiems. Sąmone aiškintis yra esminis žmogaus susipratimo uždavinys.

Pradekime kad ir nuo nesąmoningumo! Jis gana dažnai stebimas. Į jį atsižiūrint, numanomas ir sąmoningumas. Toliau tada ir norisi suvokti santykiai vieno su antru ir su visu gyvenimu, su didžiu jo turiniu. O kad apie visa-tai ir mokslu žmonės nedaug tepasako, gyvenimas jo-garsiau reikalauja dalyką išmanyti.

Verta nuodugnaus apsvarstymo yra jau tai, ar iš tikrųjų butų, kaip kai-kurie skelbia, kad visas gyvenimo turinys esąs paslėptas tame, kas nera sąmoninga. Iš jo sąmoningieji gyvūnai pasidarė. Ilgieji neapmatomi praeities amžiai esa vien tiktai kelias iš tamsos švieson, iš nesąmoningumo sąmoninguman. O erdvėje apsižvalgydami, paprastai žmonės tiki, kad materės gabalai, ypatingai susitvarkė, virsta sąmoningais gyvenimais.

Yra tikrai ir tokių mąstytojų, kurie, apie tai galvoja, stabteli. Nesą suprantama, kaip sąmoningumas galėtu atsirasti is nesąmoningumo. Bet ir ju retas tesako, kad tai ir nesidera, kad negalima tai tvirtinti. Vis-dėlto ir tokie žmones pagaliau tiki nieko tolimensio nemąstydami, kad visas sąmoningumas iškiles iš nesąmoningumo.

###

Imkimės tik ir evoliucijos mokslo! Jis verčia žvelgti į seniausius laikus, į neapmąstytus tolimos praeities amžius. Tuomet viskas buvo įsiaustas į tamsiausią nesąmoningumą. Taip tenka tų laikų pasauli vaizduotis, o tai reiškia, savo sąmonėje susikurti jo vaizdą.

Labai svarbu tai suprasti. Nes taip nušvinta nuostabusis santykis tarp sąmoningumo ir nesąmoningumo. Tik pagalvokime! Savo sąmone vaizduojamės, kaip kartą gyvenime vyrauja vienintelis nesąmoningumas.

Jį tikime aiškiausiai matą materijoje. Joje atsiradusi jėga, gimusi gyvybė, kuri ir buvo pirmasis sąmoningumo žybsnis. Tas nuolat augo iki mūsų laikų žmogaus sąmonės. Ir dabar ji gali tiesiog kalbėti apie šviesų sąmoningumo dieną.

Tai lyg ir patvirtina kultūros istorija. Ir ji pradeda savo mokslus, aiškindama, kaip tuomet, gal prieš tūkstančius arba net milijonus metų, gyvenimas atrodė. Žmonės buvo tamsūs ir duslūs. Jų pavidalai vos priminė žmogų. Jame sąmoningumas vos rūsėjęs ir todėl buvo be reikšmės. Ir tik labai pamažu jis šviesėjęs. O dabar jis žmogaus sąmonėje dažnai šviečias net saulės skaistumu.

Tiesa, ne visai taip kalbama. Dar daug reikia, kol taip būsia. Bet kilnusis mokslo tikėjimas visgi kartą susilauks žmogaus sąmonės šviesos dienos. Sąmoningumas nuolat teka iš nesąmoningumo kaip aušra iš nakties tamsos.

Mokslas apie dvasinį žmogaus gyvenimą stengiasi paaiškinti, kaip atskirame asmenyje šis šviesėjimas vyksta. Iš gyvos materijos krislo išsiskleidžia puikiai sutvarkytas žmogaus kūnas. Atsiskyręs nuo motininės prigimties, jis patenka aplinkos įspūdžiams, kuri veikia jausmus. Ir lėtai tokiu būdu vis ryškiau pasirodo sąmoningas gyvumas. Visokie jausmai atsiranda, ir vaikas juos pareiškia.

Iš tų jausmų sąmoningumas šviesėjęs per kylančius visokius suvokimus, jausmus, polinkius iki minčių gimimo, sąvokų kūrimo, supratimo, protavimo, apmąstymo ir galiausiai savęs pažinimo.

Ir tada žmogus vadina save žodžiu "aš." Sako, žino savo viduje savo pojūčius, jausmus ir mintis. Bet kas jis, kuris tai žino, retai kas pamano. O koks nuostabus tas vidus, kuriam tiek visako susikaupti gali! Visai slėpinga yra, kas tame viduje darosi. Pagaliau reikėtų ir sužinoti, kur tas vidus jau butu.

Dar sakome, kad visas pasaulis pagaunamas į tą vidų, į sąmonę. O apie ja apsisukus vel kalbama, kad ji užtekejusi iš nesąmoningumo. Bet kaip tai vyksta, niekas negali pasakyti. Tuli manytojai kartais pataria žmongui pasistengti igyti didesni aiškumą. Ir tokiu buda tvirtina, kad žmogus tarsi savo galiomis pajegtų susižadinti šviesesnį sąmoningumą.

Bet iš kur ir kas tos galios butu, kurios tai padarytu, niekas tiems žmonėms nepasako. Ir niekas nepareiškia, kas tas pagrindas yra, iš kurio žmogus su savęs žinojimu iškyla. Klausiant atsakymas duodamas vis tas pats. Visas sąmoningumas atsirandąs iš nesąmoningumo.

Dar tvirtinama, kad visa, ką žmonės didingo, kilnaus, tauraus yra įnešę i gyvenimą, teke jiems iš nesąmoningumo. O iš ko-gilesniu gelmių kas paimama, to-giedriau tai šviečia. Nesąmoningumas tokiu budu numąnomas kaip kokia begaline tamsi jūra, kuriuos gelmėse kaž-kas gludąs, kas virsta šviesa. Tūliems jis yra tiesiai visa kuriančioji galia, vadinas dievas, kurs atskiroje, ypatiai žmogaus sąmonėje pasiekas šviesa. Ir tas dievas turįs kurti, jei taptų sąmonigas.

Ypatigi būtinumai tam dievui! Bet iš kur jie jam kiltu? Ar tai uz jo glūdotu dar už jį aukštesnė galia, kuri ji ir visą visatą valdo?

O kaip aukštai tada stovėtų žmogus su savo sąmone? Su ja jis butu iškilęs iš erdvės bekraštybės ir begalinės amžinybės. Tiesa, jo sąmonės erdvėje ir amžinybėje yra tiktais kaip koks silpno žaibo švystelėjimas. Vis-dėlto jau tasai jam suteikiąs šviesa, kurios amžinasis dievas skaudžiai ilgisi.

Aišku, kad tokia mintis yra tikra nesamonė. Todėl daugelis ir neigia Dievo esimą. Bet jie negali neigti pagrinda, iš kurio viskas darosi, ir žmogus su savo sąmone! O jis yra visame gyvenime nuostabus pasivaidinimas.

Jam tulių manytojų suteikiamo ypatinga vieta net visoje visatoje. Tikima ji esant esybė, kuri ne vien žemėje, bet visame, kas esti, didžioje nesąmoningumo tamsoje vienintelė yra tikrai sąmoninga, viena, kuri nesiliaujančiame amžinybių brėškime reiškianti šviesa. Mat, jis žino save esant. Baugu turėtų žmogui būti nujaučiant tokia slėpiningai didžia savo reikšme!

Bet kas apie tai ir pamąsto? Žinau tačiau žmogų, kuriam jau vaiko metais aušo supratimas tokiais dalykais klausimams. O toliau jam tas nuolatai dar aiškėjo.

Savo esme jis kitaip nujautė, kaip liepia paprastas mąstymas. Tam žmogui rodėsi, tarsi giliausias jo vidus būtų šviesa ir jis gimęs iš šviesos. Stačiai tikėjo perėjęs į gyvenimą iš paties sąmoningumo. Ir nesąmoningumas, nešviesa laikanti dabar apgobusi jo esmę. Patekęs net i pavojų tamsoje save visai pamiršti. Gi rodės, kad jam tekę tai dažniau patirti. Ir visas amžius esąs uždavinys tamsoje būt šviesa, nesąmoningumą šviesinti sąmoningumu.

Tūliems gal atrodys, toks to žmogaus nusimanymas tesąs sapnas, ir aukščiau minėta nuomonė esanti tiesa. Tik tada neaiškėtų slėpinys, kaip gyvendamas žmogus žino esąs, o negali išmanyti, ką tai reiškia. Ir nebūtų jau taip kvaila savo kaip save žinančios esybės esimą išvesti iš dalykų, kurie darosi daiktu pasaulyje.

Bet ar gali būti žmonių, kurie ištikrūjų nenumanytų, ką reiškia būti sąmoningam, ką reiškia galėti savo sąmonė aprėpti dangų ir žeme su visomis jū saulėmis ir ištisus amžius, su pasidarnčiais ir pragaištančiais pasauliais?

Negalima, kad šviesesnio išmanymo žmonės gyventų ir, numanydami savo esimą glūdant neišmatuojamose nesąmoningumo ir sąmoningumo slėpiniu gelmėse, o neįstengdami tai suprasti, niekuomet nebūtų nukrėsti šiurpulio!

Sąmoningumas nepasidaro iš nesąmoningumo. Antraip dalyką imant, viskas lengviau aiškinasi, dar pamenant, kad nesąmoningumas yra tikrai pasislėpęs sąmoningumas. O toliau, kad tuo sąmoningumu ir nesąmoningumu, kurs mumyse aiškėja, reiškiasi tatai, kas sudaro judviejų esimo pagrindą, kurs tegali būti žmogui, nors ir visai neišmanomai aukštas, šviesusis sąmoningumas.

Sąmoningumas ir nesąmoningumas labai galingai veikia stebinčio žmogaus mąstymą, ir ji kartais blingina. Bet jau iš to turėtų būti numanu, kad abu yra vyriausi du-pradu viso gyvenimas. Su sąmoningumu ir nesąmoningumu prasideda kūrybos vyksmas, pasaulio statymas.

Norėdami išmanyti nors savo sąmone, šią ypatingą sąmoningumo apraišką, galima naudotis ir vaizdu. Labai dažnai sąmonę lyginama su šviesa. Kaip šviesoje daiktai aiškėja, taip, žmogui sąmoningam esant, jie pasidaro žinomi. Gi vėl, kaip erdvėje viskas telpa, kas yra, būtent jos turiniui sudarant visatą, taip toji ir sąmonės apimama. Tokiu būdu sąmonė ir šviesa, sąmonė ir erdvė, sąmonė ir laikas sutampa ar nors atrodo esą by-kaip giminingi.


## Sąmonės Reikšmė Gyvenimui

Dažnai pastebit, kad žmonės į sąmoningumą žiūri kaip į koki gyvenimo priedelį. Tiesa, yra gana sunku susidaryti aiškia sąmonės sąvoką. Sąmonė mums lyg perarti. Mūsų minčių kūrimas ir mąstymas vyksta beveik vien tiktais joje, kokia ji prastai yra. Todėl vos-ne-vos nujaučiame, kad sąmonė reiškia neišvengiamą salygą paprastam mūsų mąstymui, mūsų žinojimui, net mūsų gyvybei ir gyvenimui.

Bet tūliems atrodo beprasmės apie tai dar ir kalbėti. Sąmonė jiems yra kaip kaž-koks filosofų sugalvotas negyvenimiškas dalykas. Juk ir jie negali pasakyti, kas ji yra, nors ji mums artimiausia viso to, kas sudaro gyvenimą. Ir turėtų būti žinomiausia.

Vieną dalyką vis-dėlto kiekvienas patiria. Ir sąmonės reikšme taip aiškėja, kad negalima jos nepastebėti. Ji net vienu sakiniu pasakoma, būtent: Ką žmogus ilgiau savo sąmonėje palaiko, tat įgyja nuolat didėjančią reikšme jam ir visam gyvenimui.

Žinomas yra dar ir kitas svarbus dalykas apie sąmonę. Ji gali skiriama vienam ir antram pagal žmogaus norą. Žmogus išmoksta valdyti savo dėmesį arba nors turėtų tai išmokti. O dėmesys yra ypatinga sąmonės laikysena. Bet ne tiek svarbu apie jį kalbėti kiek apie sąmone. Jau pats žodis verčia prie ypatingo mąstymo.

Ir lyg savaimė aiškėja, kad viskas, kas ilgiau pabūva sąmonėje, čia kaip jos turinys tarpsta, auga, klestėja, įgyja daugiau jėgos, tūrio ir turinio. Ir iškyla klausimas: Iš kur taip?

Tik atsiminkime, kas vyksta, kai žmonės į ką nors įsižiūri! Ko-nuodugniau jie tai daro, to-daugiau tas dalykas jiems brangėja arba baisėja, daugiau vertės įgyja arba atrodo žalingas. O pagaliau žmogus taip su juo susisieja arba, geriau sakant, taip jį šviesina, perskverbia, kad žmogus net mano, pats daiktas jo sąmonėje teikia šviesos, sąmonė esanti iš jo atsiradusi, arba kartais, kad jis esąs josios pražūtis.

Gana plačiai yra pasklidusi nuomonė, kad žmogui ka-nors stebint, daiktas jam pasidaro ne tiktais žinomas, bet kartu ir kuriąs, sužiebinąs jo sąmonę, iš ko tada randantis patirtis, kuri virsta sąmonės turiniu.

Sąkoma dažnai, žmogaus linkimas arba geidimas krypo į tam tikrą dalyką. Bet reikėtų gerai pamatyti, ką tai reiškia. Kas tokie yra linkimas arba geidimas? Koks yra jų santykis su geidžiančiuoju žmogumi ir koks su geidžiamuoju dalyku?

Imkime taip dažnai patiriama įvykį: jaunuolis pamilsta mergaitę! Aišku, kad jis ja dėmėjosi, jai skyrė savo sąmonę, ją nukreipė į ją, ją, taip sakant, jai atvirė. Jis toliau visą jos apstabą savo sąmonėje palaiko, arba kaip ir sakome, savo atmintyje, nuolatai jis ją mini. Visa savo sąmonėje šviesa ir galia jis ją savo sąmonėje apgobia. Jam norisi, kad ji visiškai jo sąmonėje gyventų, arba kad jis pats su visu nusimanymu mylimosios asmenybėje nuskęstų.

Tai gerai pastebėtina. Jaunuolis nori, kad mergaitė būtų. Save nori visai pamiršti. O ji, jeigu ji jaunuoli myli lygiu būdu, jaučia ir mąsto panašiai arba, geriau sakant, atitinkamai savo ypatumui.

Toliau žinotina, kad dalykai, kuriems žmogus skiria savo sąmonę, gali būti visai nepalyginami vieni su kitais. Yra tokiu, kurie veikia žmogaus akis, ausis, ir t.t. Iš to žmogus pasidaro patirtį, sąmonei tenka šioks-toks turinys. Bet yra ir patirčių, kurios žmogus visai kitokiu būdu tenka. Jos randasi, kaip sąkoma, žmogaus viduje, nieko nepamačius ir neišgirdus.

Žmogus numano savo viduje ypatingas būsenas. Kyla jam visokie geiduliai, visokie aistros. Toliau sąmonėje randasi ir visokie mintys, visokie vaizdai. Iš kur visa tai atvyksta, žmogus paprastai negali pasiaiškinti. Jis vien žino, kad jis tai patiria. Sakoma kartais, jis atsimenąs viso-ko. Bet ką tai reiškia, retai kas pabando suprasti. Ir patys mūsų laikų mokslininkai neįstengia to tikrai padaryti. Minimos patirtys lyg iš kokio nežinomumo atplaukia ir tada vėl jame nuskęsta.

O su tokiomis būsenomis yra dalykai. Žmonių sąmonė susituokia. Ir tada žmonėse jaučiasi verčiami kaip nors veikti, kaip nors daryti. Ir taip gimsta iš tų vidaus būsenų, iš tų minčių visokie regimi veiksmai ir daiktai. Visas žmonių gyvenimas yra tų veiksmų ir daiktų darymas. O su laikais nuolat atsiranda vis kitokie.

Todėl žmonių žinojimas yra išmąstymas šimtmečiais ir tūkstantmečiais kinta kaip srovės bangos. O laikais tai pastebime tik kaip kokią atmainą. Minimas žmonių išmąstymas lyg supasi tarp dviejų priešingumų. Kartais rodosi, kad kas nors yra galutinai ištirta ir nustatyta, apie ką žmonės seniau nei sapnuote nesapnavo, o toliau tas naujas išmąstymas yra mažiau vertinamas, net paniekinamas, ir pagaliau pamirštamas. O po kiek laiko žmonės pradeda jį vėl atminti arba jį naujai įsigyja, ir vėl jį leidžia reikštis gyvenime.

Tokiu būdu žmonių sąmonė tai tų, tai vėl kitų kitokių skiriasi ir atsiveria. Yra laikų, kada vienam manytojui tiesos mėgėjai teikia aukščiausią vietą. O po kiek laiko jis vėl stumiamas į negerbimo ir toliau į pamiršimo tamsą. Kitais laikais vieni kiti tyrinėtojai kaip audra lekia priekin, pašiepdami visus, kurie juo neseka. Bet dėl savo aistringumo jie nepastebi dalykų, kurių jie ieško. Ir kiti, eidami jų takais, juos čia suranda ir rankioja. Iš minčių ir nuomonių, kurias anie nesidairydami išbėrė, kiti pasidaro labai reikšmingus daiktus ir veiksmus.

Viduramžių gamtos tyrinėtojai savo mąstymais buvo pradininkai mūsų laikų kultūros. Viso ko jie siekė. Ir išradimai augo iki mūsų laikų. Vėl paimti seniau atmestieji mąstymai atveria žmonėms žvilgsnį į visokius santykius gamtoje, į priežastis ir pasekmes ir į tarp vyksmų esančias sąsajas.

Tada visai aiškėja, kad visi žmonių mąstymai nepasilieka tik vidaus dalykais. Visuomet buvo ir yra galima pastebėti, kad tai, prie ko žmogaus sąmonė parimsta, ką ji savyje palaiko, įauga pagaliau į kūno gyvenimo sritį, į daiktingąjį pasaulį, kaip ir kiti augalų pavidalai. Žmogaus mąstytos mintys virsta daiktais. O vėl daiktai, kurie tokiu būdu pasidaro pasaulyje, arba gamtos yra kurti, įgyja jėgos ir reikšmės, kada žmogus juos traukia atgal į savo sąmonę.

Tokie tvirtinimai tūliems atrodys gal gana keisti. Bet jie išeina iš tikrų įvykių pastebėjimo. Juos rimtai tirdamas, kiek-vienas žmogus įsitikins, kad jie sako tiesą.

Daiktinė kultūra tik tokiu būdu kuriama, kaip šičia minėta. Ir vėl, kada kokia-nors kultūra nyksta ir žūva, to priežastis glūdi žmogaus sąmonės nukreipime nuo jos. Mūsų laikų kultūra išaugo, žmonėms skiriant savo sąmonę visų pirma daiktams. Todėl ta kultūra tikriausiai yra būdinga savo daiktingumu. O atitinkamai ji ir veikia žmones. Taip labai ji mūsų laikų žmonių sąmonę užgulė, kad susiurbė beveik ir visą žmoniškumą. Bet materialiniai tos kultūros daiktai vis auga ir dabar nuolat medžiagiškai sunkėja. Ir dabar žmonės beveik nebėra jų valdytojai, bet daiktai, griūdami ant žmonių, visą žmoniją beveik sutraiškė.

Gal būt, kad kartos, kurios išliks, susipras, ir savo sąmonę skirs kitiems dalykams. Tada tie augs ir įgys gyvenimui reikšmės. Rasi tai tada bus šviesesnis, ir žmonės iškils iš apkalimo, iš nevilties į savo esmės didybę. Ir atsimins savo žmoniškumą. O tada tasai augdamas įgys savo būdu naują kūrybinę reikšmę daiktų pasaulyje, bet jau gyvumo lygyje.

## Abu Tikrovės Kraštutinumai

Kas tikrovė yra, žmonės tiki suvokdami juslėmis. Jie tą mato, girdi. Visi žinomi ir nežinomi daiktai ir dalykai su visais įvairiais jų ypatumais, panašumais ir skirtumais ją sudaro.

Taip dažniausiai mano tie žmonės, kurie leidžiasi nešti gyvenimo srovėse, nesižvalgydami ir nesustodami pamąstyti, kas yra gyvenimas ir tikrovė. Jų manymas vadinamas svetimu žodžiu naivu, būtent menku, silpnu, paviršutinišku.

Bet yra ir tokių žmonių, kurie aiškiai supranta, kad tai, kas juslėmis patiriama, nėra viskas, kas yra. Dar numanyta, kad tai nei nėra tikrovė. Ir todėl jos ieško visomis galiomis. Tada pagaliau ir prieina tai, ką 17-am šimtmetyje Prancūzų manytojas Dekartas tvirtino, būtent, kad visu kuo reikia abejoti ir kad teisingai tegalima sakyti: cogito, ergo sum (mąstau, taigi esu).

Tik štai jau ir tenka stabtelėti. Ar jau žino nors kas, ką reiškia mąstyti, išmanyti? Kas čia darosi?

Tiesa, kiekvienam yra aišku, kad jis mąsto. Ir jis paprastai tiki, kad tas jo mąstymas kyla iš aplinkos įspūdžių ir jo juslių. Kartą prasidėjęs mąstymas rieda tolyn savaimiškai pramuštu keliu. 

Bet ir tokiomis mintimis, rodos, nedaug žmonių tesirūpina. Jie gyvena, tikėdami tikrove esant jų aplinkoje išplėstai, nors žino, koks kintamas dalykas, pavyzdžiui, yra vanduo, kuriam prilygsta pagaliau visi daiktai. Juk jie randasi ir dingsta, kaip srovėje bangelės ir burbulai sukyla ir pranyksta. Todėl jau senųjų Graikų manytojas Heraklitas sakė: Viskas srovė. Žmonės pamiršta, kad visi daiktai praeina. O kur tada dar mintis, kad ta jų tikrovė yra nuolatinis kismas ir kad už jo turi būti kas-nors būnamo, kas yra visų-tų Sąmonės priežastis ir pagrindas!

Tūliems, kurie apie tai jau ir mąsto, rodosi, kad tas pagrindas esąs materė, medžiaga. Iš jos visi daiktai, visa ką sužinome, netgi dvasinis mūsų vidus su visu jo turiniu, su juslėmis, jausmais, geidimais, protavimais ir t.t. pasidaręs.

Bet vėl tenka klausti: O kas ta materė yra? Ar ji gali būti gyvenimo tikrove? Dar juk ji nėra nei galutinis prieinamas dalykas. Geležis yra geležis, molis - molis, vanduo - vanduo.
Kur šita materė? Jau seniai ginčijama, kad vanduo pasidaro iš deguonies ir vandenilio. Tik nieks nepasakė, kodėl abu, kuriuo-du yra neregimi, susijungdami virsta regimu, sučiuopiamu skysčiu. Nėra tokios materės, iš kurios daiktai atsirastų. Materė yra žmonių sugalvota sąvoka.

Dabar gyvuoja nauja pažiūra. Kas materė vadinama, ar tai būtų auksas ar ledas, nėra daiktingas, būvęs dalykas, bet vyksmas. Mokslininkams aiškėja, kad mažiausieji materės krisleliai, senųjų Graikų žodžiu atomais vadinami, nebūna, bet atsitinka. Kiekvienas atomas yra kaž-kokių spuogų sukimasis aplink kaž-kokį vidurį. Tie spuogai ir tas vidurys yra įvardinti, bet maža-kas tuo paaiškinta.

Taip rašydami mes parodome, ką žmogus yra manęs apie materę. Bet mąstymas vyksta žmogaus sąmonėje. Todėl ir sakėme, kad žodis materė pažymi ne regimo pasaulio dalyką, bet žmogaus protavimo padarą, kuriems priskiriamos visokios daiktingumo ypatybės. Materė glūdo iš tikrųjų tik žmogaus sąmonėje.

Todėl yra tikrai reikšminga, kad protingi žmonės galėjo tikėti materę esant ta tikrove, iš kurios pasidaręs visoks daiktingumas ir visi regimi ir sučiuopiami pasaulio daiktai. Ir nenumano, kad materė, kaip sakėme, yra galvojimo kūrinys, sąmonės turinys. Daugelis ir neigia, kad daiktas gali atsirasti iš sąmonės
turinio. Paprastai kalbama, kad mintys pasidaro iš daiktų.

Toliau tenka suprasti dar vieną dalyką. Esame tikri, kad gyvename visokių daiktų tarpe. Jie tiesiai atsistoję prieš mus ir kartais net lyg mus užgula. Bet mes juos sužinome tik būdami sąmoningi. Tada mes juos laikome esamus, kadangi surandame jų atspindėjimą savo sąmonėje. Ir nežinodami, ką daro, ši atsispindėjimą, ši sąmonėje susidariusį vaizdą laikome pačiu daiktu ir tikime jį pažįstą.

Nebūdami sąmoningi, nieko nežinotume apie kokiu-nors daiktų esimą. Kiekvienas daiktas mūsų yra patiriamas, kad sąmonė jo įspūdį pagauna. Apie patį daiktą iš tikrųjų nieko nežinome. O vien apie tai, kas randasi sąmonėje, jai su įspūdžiu sąveikaujant.

Todėl tūli manytojai daiktingajį pasaulį ir nelaiko tikrove. Ką patiriame, esą tik mūsų sąmonės turinys. Tokiu manymu pasidarė labai žinomas Vokietijos manytojas Arthur'as Schopenhauer'is. Garsusis jo mokslas vadinasi: „Pasaulis kaip Valia ir Vaizdinys“.

Bet viskas, ką mūsų sąmonė suvokia, ką sąmonėje randame, kaip-nors ir kur-nors turi būti esama. Vokietijos mokslininkas ir manytojas Ernst'as Mach'as sako, kad mes laikome kūnais pojūčių sąmazgius (kompleksus) ir kad kūnai tesą ryšuliai dėsningų atoveiksmių (reakcijų). Bet tuo nei nėra pasakyta, iš kur kyla tai, kas tuos sąmazgius ir atoveiksmius gamina.

Tokiu būdu, rodos, aiškėja, kad mąstantieji žmonės tarp dviejų tikrovių svyruoja. Kartais kreipiasi į tai, kas neabejotinai reiškiasi esąs, ir kartais į tai, kame tas esamas dalykas patiriamas, į tai, kas jį pagauna ir savimi prisunkia.

Šviesus žmogus aiškiai išmano, kad jo sąmonė yra tai, kas kaip-nors esamą padaro žinomu, ir tokiu būdu sau esamą. Ir taip suprasta, kad yra du dalykai, būtent sąmonė ir tai, kas kaip-nors yra ir jos padaroma savo turiniu.

Tai-gi stovi prieš vienas kitą sąmonė ir tai, kas nėra sąmonė. Kalbame apie juos kaip apie sąmoningumą ir nesąmoningumą.

Lygia prasme priešpastatomi dvasia ir materė. Bet tuo-du žodžiu šičia ne visai tiktu. Priimta jų prasmė niaukia manymą. O žodžiai sąmoningumas ir nesąmoningumas arba daiktingumas lyg atidengia visą patiriamą tikrovę. Juodu, gerai pažvelgus, išsirodo esą jos kraštutinumu-du.

Paprastam protavimui jų esmė nelengvai prieinama. Vis dėlto tai galima. Tik žmonių dauguma nesirūpina tiek sąmoningumu, kiek prieinamesniu daiktingumu. O iš tikrųjų kiekvienam bundančiam žmogui artimiausia yra jo sąmonė, šitas sąmoningumo apsiribojimas.

Nepaisydami to, bet žengdami tolyn, pastebime dar kitą-ką. Žmogus lyg savaime supranta, kad, kaip jo sąmonė pasitinka materialumą, taip tą padaro ir kitų asmenų sąmonė. Ir todėl prieš žmogų neatsistoja tik grynas materialumas, bet ir skirtingo sąmoningumo prisunktasis, ir virsta stebėtojo sąmonės turiniu. Ir taip aiškėja, kad sąmoningumas reiškiasi iš viso, ką tik patiriame, ir kad mūsų sąmonė tėra atskiras jo apskritys.

Juslėmis, tiesa, nėra pagaunamas sąmoningumas. Jis nepadaro įspūdžio į jas, kadangi jas veikia tik kokios-nors rūšies materialumas. Ką sąmoningumo išraiškų pagauname, vadiname įvaizdžiu, lytimi, pavidalu. Todėl pasaulis atrodo, tarsi jis būtų vien tik materialus. Ir tai būtų pati visa tikrovė.

O jau pats mūsų žodis daiktas primena ne daikto esimą, bet jo pasidarymą, jo dygimą. Augmuo yra dygęs ir augęs. Bet iš kur tas gimimas kyla, retai kas tepamąsto. Ir vėliau suprantama, kad kaip daiktas gimsta ir auga, taip iš jo ir randasi pamažu sąmoningumas ir atskira sąmonė.

Bet prieš ilgus neapmatomus amžius tebuvo tas, ką galime vadinti nesąmoningumu, didysis bekraštis chaosas, kaip senieji Graikai sakydavo, nerūšiuotos materės, arba dar toliau atgal amžinybės rūkai, arba gal žėri tirštumai, kaip filosofas Kantas ir matematikas Laplasas sako, pildė bekraštę erdvę. Pamažu tada įvykęs kismas, tirštumai susikaupė, pasidarė rutuliai, kuriuose ilgų neapmatomų amžių laiku prašvitusi ir švytėjusi gyvybė, kol netapusi sąmonės šviesa.

Visa tai, kas čia pasakyta, yra mintys, kurios kuriasi mūsų sąmonėje. Todėl tvirtina vienas manytojas, kad viskas, kas yra ir vyksta, gali būti suprantamas kaip kokios-nors sąmonės turinys. Ir tenka sakyti, kad minėtasis visatos atsiradimo procesas tegalėjo įvykti didžiojoje visą visatą apimančiojoje sąmonėje.

O tikrai nuostabus dalykas yra tai, kad šiandien mes galime apie visatos pasidarymą mąstyti, tarsi tas didysis vyksmas naujai riedėtų mūsų sąmonėje. Jaučiame, lyg jame glūdėtų koks tikras būtinumas. O visam tam apmąstyti yra reikalinga sąmonė.

Tiesa, kai kurie gal sakys, ji dabar esanti reikalinga, kada ana neapmatoma amžių ir bekraštės erdvės visatos pasidarymo raidą žmogus vaizduojasi savo viduje. Bet ar ir tai nėra labai nuostabu? Juk negalima suprasti, kaip tokie vyksmai gali tarsi kartotis sąmonėje, gali čia būti patiriami. Ar tai tik ne todėl, kad kiekvieno žmogaus sąmonė yra atskira kibirkštis tos visą apimančios sąmonės, kaip materės krislelis yra viso nesąmoningumo dalelė?

Paprastai nepagalvojama, kad tam didžiam visatos susidarymui sąmoningumas yra būtinas. Ir tiktai retam-kam teateina mintis, ar be sąmoningumo tai ir būtų galima. Didieji vyksmai suprantami buvo, todėl tenka ir pripažinti, kad kas nors buvo, kam ir kuriam jie įvyko.

Yra galima prisiminti didžiąją bekraštę erdvę ir neapribotą amžinybę. Jose viskas vyko. O jiedvi atrodo tarsi būtų neprieinamas nesąmoningumas. Bet ir laikas ir erdvė tesiranda su sąmone, kokią pažįstame. Žinomasis manytojas Immanuelis Kantas jiedvi su priežastingumu vadina "žmoniškos dvasios žiūros lytimis".

Rodos numanu, kad daiktai be erdvės nėra galimi, bet erdvė be daiktų lyg ir galėtų būti. Panašiai galvokime ir apie laiką ir vyksmus. Sąmonė apima dangų bei žemę ir stengiasi pasiekti pradžią bei pabaigą visų amžinybių.

Todėl tebelieka pripažinti, kad viskas, kas yra ir kas atsitinka, tegali būti suprantama kaip kokios nors sąmonės turinys.

Ir taip vėl visais atžvilgiais išsiskiria sąmoningumas ir nesąmoningumas kaip patys tikrovės kraštutinumai.

Ką akys pastebi, rankos nutveria yra daiktai, yra nesąmoningumas. Bet tai, kame jie būva, yra sąmoningumas. Šale jo nieko negali būti. Vėlgi kiekvienas daiktas savyje turi daugiau ar mažiau to, kas nėra sąmoninga. Kitaip jis nebūtų daiktas. Ir vėl jame turi būti sąmoningumo, kitaip jis nebūtų gimęs, tai yra daiktu pasidaręs.

Abu kraštutinumai kildina tai, kas yra, vadinama visa visata, visa esybe. Sąmoningumas nesiskiria nuo mūsų sąmonės. O nesąmoningumas su visomis patirtimis prasiskverbia į ją. Iš jo išmokstame suprasti, kas yra sąmoninga. Iš nesąmoningumo suvokiame save kaip dalyvaujančius sąmoningume.

Taip suprantame visą visatą iš vienos pusės kaip sąmoningumą, iš antros - kaip nesąmoningumą. Nesąmoningumas tėra sąmoningume kaip juslių daiktai erdvėje. Bet ar tų tikrovės kraštutinumų pagaliau tik nebus vienos vieningos kilmės?

Niekas, kuris erdvėje savo akimis (juslėmis) stebi daiktus, netiki, kad erdvė iš jų pasidaranti. Greičiau galėtų daiktai gimti iš erdvės. Ir nieks nepripažįsta, kad laikas atsirandantis iš vyksmų, kurie laikuose pastebimi. Visi tvirtina, kad jie su laikais ir iš jų pasidarę.

Todėl ir tenka priimti, kad nesąmoningumas kaip ir erdvė su laiku yra kilę iš sąmoningumo, o ne atvirkščiai. Tik tas sąmoningumas turi būti nepalyginamai šviesesnis negu tas, kuris reiškiasi mūsų sąmonėje. Manytina, kad jis pasistato nesąmoningumą ir jame kaupia bei slepia visą turį ir turinį, jeigu juo skolintis esimą ir taip tarp tų kraštutinumų kurti visatos gausą.


